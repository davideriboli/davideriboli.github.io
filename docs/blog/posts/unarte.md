---
draft: false
date: 2023-08-19 
slug: un-arte
title: Catalogo delle cose perdute
description: Una poesia di Elizabeth Bishop che il mio Maestro Engaku Taino amava molto.
categories:
  - Poesia
---

*Lavorare a questo sito è come comporre un catalogo delle cose perdute e questo mi ha fatto venire in mente una poesia di Elizabeth Bishop che Engaku Taino, il mio Maestro di Zen, amava molto. La liberissima traduzione è mia.* 

<!-- more -->

---

<figure markdown>
  ![Il Maestro Engaku Taino](single/EngakuTaino.webp){ width="500" }
  <figcaption>Il Maestro Engaku Taino</figcaption>
</figure>

**Un'arte**

L'arte di perdere non è difficile da imparare;
<br>tante cose sembrano così intrise dell'intenzione
<br>d'esser perse che la loro perdita non è un disastro.

Perdi qualcosa ogni giorno. Accetta il turbamento
<br>delle chiavi smarrite, dell'ora sprecata.
<br>L'arte di perdere non è difficile da imparare.

Poi perdi di più e più in fretta:
<br>luoghi, nomi, e dov'era quel posto che volevi visitare?
<br>Nulla di tutto questo sarà un disastro.

Ho perduto l'orologio di mia madre. E guarda! L'ultima,
<br>o la penultima, delle mie tre amate case è andata.
<br>L'arte di perdere non è difficile da imparare.

Ho perso due città, proprio carine. E ancora di più,
<br>ho perduto molti dei reami che possedevo, due fiumi, un continente.
<br>Mi mancano, ma non è stato un disastro.

Anche perdendo te (la voce scherzosa, un gesto che amo) non avrei mentito. È evidente,
<br>l'arte di perdere non è difficile da imparare,
<br>benché possa sembrare (scrivilo!) un disastro.