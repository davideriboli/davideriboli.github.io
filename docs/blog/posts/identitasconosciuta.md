---
draft: false
date: 2024-12-10 
title: Identità sconosciuta
description: Breve recensione del romanzo di Patricia Cornwell.
slug: breve-recensione-identità-sconosciuta-di-patricia-cornwell
categories:
  - Specchi
---

*Un little guilty pleasure cui non riesco a rinunciare*

<!-- more --> 

---

<a href="https://www.goodreads.com/book/show/221111280-identit-sconosciuta" style="float: left; padding-right: 20px"><img border="0" alt="Identità sconosciuta (Italian Edition)" src="https://i.gr-assets.com/images/S/compressed.photo.goodreads.com/books/1730499034l/221111280._SX98_.jpg" /></a><a href="https://www.goodreads.com/book/show/221111280-identit-sconosciuta">Identità sconosciuta</a> di <a href="https://www.goodreads.com/author/show/1025097.Patricia_Cornwell">Patricia Cornwell</a><br/>
Giudizio: <a href="https://www.goodreads.com/review/show/7073202019">4 su 5 stelle</a><br /><br />
Lo so, lo so... sono solo patatine per il cervello. Un <i>little guilty pleasure</i> paragonabile solo alla serie di SAS di Gérard de Villiers Ma nei confronti di Patricia Cornwell sono totalmente acritico.<br /><br />Adoro la sua famiglia scombinata e disfunzionale e se esce un nuovo volume <i>devo</i> leggerlo.<br /><br />Questo continua la curvatura verso il thriller tecnologico che trame e personaggi hanno preso da almeno tre uscite. Per certi aspetti, è forse il migliore del "nuovo corso". I personaggi invecchiano e sbagliano. Certe passioni paiono intiepidirsi e come avviene a chiunque invecchi, la nostalgia per i tempi passati la fa da padrona.<br /><br />Per il resto ha tutti i pochi pregi e tanti difetti di ogni scritto della Cornwell che, come la sigaretta di Wilde, è il piacere perfetto perché lascia perfettamente insoddisfatti.<br /><br />Giudizio critico, serio e competente? Una stella e mezza, ad essere generosi.<br /><br />Giudizio personale? Quattro stelle, sempre e a prescindere, e occasionalmente cinque.<br /><br />Anche se certe uscite della serie sono state dure da digerire persino per me, è un successo mondiale e qualche merito deve pur averlo...<br /><br />Questa puntata si legge bene ed è breve. Un solo rammarico: nei volumi precedenti, leggere alcuni ragionamenti di Lucy e Benton mi faceva diventare più intelligente. Qui invece, alcune scelte sono state tenute un po' troppo dietro le quinte. In compenso, i personaggi si sono evoluti e funziona comunque.<br /><br />Ormai Kay, Dorothy, Marino, Lucy e Benton sono amici di famiglia. Natale senza di loro, non è Natale.
<br/><br/>
<a href="https://www.goodreads.com/review/list/50379412-davide-riboli">Vedi le recensioni precedenti su Goodreads</a>.
